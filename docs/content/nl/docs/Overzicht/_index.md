---
title: "Overzicht"
linkTitle: "Overzicht"
weight: 1
description: >
    Wat is Manon en hoe gebruik je het?
---

# Overzicht

## Ontstaan van Manon

Tijdens de vaccinatiecampagne werden er in korte tijd veel websites gelanceerd
en in beheer genomen. Om onodige herhalingen te voorkomen en om snel volgens de
rijkshuisstijl te kunnen bouwen is door het Ministerie van VWS in korte tijd
een framework gebouwd.

Door vanuit een centraal punt te werken konden problemen direct voor alle
websites tegelijkertijd opgelost worden.

Om dit pakket aan te kunnen bieden aan een breder publiek is Manon herschreven.
Hierbij is Manon instelbaar geworden zodat het werkt met een huisstijl naar
keuze. Daarnaast is Manon nu zo geschreven dat alleen benodigde code ingeladen
kan worden. Deze handleiding helpt je met het gebruik ervan.

# Wat is Manon

Manon biedt een bibliotheek met componenten. Deze componenten bevatten
voorbeeld-HTML en worden geleverd met hun eigen CSS en JavaScript. Alle
componenten bekijken

## Gedachten achter Manon

Uitgangspunt bij het bouwen van een website is de scheiding tussen content,
markup, beeld, CSS en eventueel javascript. Hoe strikter deze gescheiden zijn,
des te eenvoudiger is het om een toegankelijke en goed te beheren website te
bouwen. Het is niet eenvoudig om een goed framework te vinden waarin dit
consequent wordt toegepast. Hiervoor is 'Manon' geschreven, dat een strikte
scheiding hanteert tussen de content, markup en styles.

## Manon gebruiken

### Snel met veel vrijheid stylen

Alle componenten zijn instelbaar. Elk component heeft bijbehorende variabelen
die gebruikt kunnen worden om eigen stijlkeuzes in te stellen.

Componenten staan zo ingesteld dat ze zoveel mogelijk overerven van
hogergelegen elementen. Zo wordt het invoeren van een nieuwe huisstijl zo
efficient mogelijk gemaakt en biedt het ruimte voor creatieve vrijheid en
specifieke uitzonderingen.

### Gebruik alleen wat je nodig hebt

Gebruik alleen wat je nodig hebt Benut enkel de CSS die nodig is binnen jouw
project. Dit kan een enkel component zijn of een hele set. Laad de gewenste
componenten in en gebruik de bijbehorende HTML en JavaScript voor het gewenste
resultaat.

In de componentenbibliotheek vind je het volledige overzicht met beschikbare
componenten.

### Handige helpers

Voor bekende uitzonderingen bevat Manon "helper-classes". Denk bijvoorbeeld aan
die ene paragraaf die gecentreerd in het ontwerp staat. Terwijl de overige
teksten links uitgelijnd staan. Deze classes kunnen gebruikt worden om een
visuele uitzondering snel en efficient toe te passen binnen het project waar
nodig.
